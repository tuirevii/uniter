# Uniter
Tämä on vuorovaikutteinen prototyyppi verkkopalvelusta, joka motivoi Suomen korkeakouluopiskelijoita liikkumaan. Prototyypin ovat laatineet yhteistyössä Tuire Viita-aho, Elina Kuivinen ja Pauliina Laukkanen osana Tampereen yliopiston kurssia HTI.110 Ihmisen ja teknologian vuorovaikutus. 

## Prototyypit (tehty Figmalla)
- Mobiili: https://bit.ly/3Cr84lm | Suunniteltu suurille Android-puhelimille, resoluutio 360 x 800 px
- Desktop: https://bit.ly/3tSEoK7 | Suunniteltu 16-tuumaiselle MacBook Prolle, resoluutio 1728 x 1117 px

## Tarkempaa tietoa projektista
Nämä prototyypit ovat osa Tampereen yliopiston HTI.110 Ihmisen ja teknologian vuorovaikutus: Suunnittelu -kurssin suoritusta. Kurssilla tehtiin kolmen hengen harjoitustyö, jonka tavoitteena oli suunnitella verkkopalvelu, joka saa korkeakouluopiskelijat liikkumaan. Lopputuloksena syntyi vuorovaikutteinen prototyyppi Uniter-nimisestä verkkopalvelusta, jonka kautta opiskelijat voivat etsiä itselleen sopivaa liikuntaseuraa, seurata verkkopalvelun kautta toteutuneita liikuntakertoja sekä saada mm. urheilua ja liikkumista tukevia palkintoja ja tarjouksia yhteistyökumppaneilta. Lisäksi käyttäjät voivat etsiä itselleen mentoria tai toimia itse sellaisena, jos hallitsevat jonkin lajin mielestään hyvin. Verkkopalvelun arvolupaus on ”Uniter saa korkeakouluopiskelijat liikkumaan yhdessä.”

Suunniteltu verkkopalvelu on käytettävissä verkkoselaimessa sekä mobiililaitteella pienellä kosketusnäytöllä että tietokoneella hiirellä. Kyse ei siis ole sovelluksesta vaan verkkosivustosta. Liikuntakerrat rekisteröidään verkkopalvelun kautta; kun mieleinen liikuntaseura on löytynyt ja liikuntatreffit sovittu ja toteutettu, jompikumpi käyttäjistä rekisteröi liikuntatapahtuman, jonka toinen osapuoli hyväksyy. Tämä kerryttää pisteitä sekä itselle että omalle tiimille, joka valitaan palveluun ensimmäistä kertaa kirjauduttaessa. Pisteiden kerryttämisen kautta käyttäjälle avautuu lisäominaisuuksia, joilla hän voi muokata profiiliaan persoonallisemmaksi. Lisäksi palvelussa arvotaan joka kuukausi eniten liikkuneen tiimin jäsenten kesken yhteistyökumppaneiden tarjoamia palkintoja, kuten lahjakortteja.

Uniterin pääkohderyhmänä ovat Suomen korkeakoulujen opiskelijat, jotka liikkuvat mieluiten seurassa, mutta joille ei välttämättä ole aina tarjolla tai joiden on hankala löytää liikuntaseuraa. Kohderyhmään kuuluvat myös opiskelijat, joiden on vaikea motivoida itseään liikkeelle, vaikka halua liikkumiseen olisikin.

## Harjoitustyön raportti
Tiedostoista löytyy myös harjoitustyön raportti, jonka sisällysluettelo on kuvattuna ohessa.

1. JOHDANTO
  - 1.1.	Harjoitustyön yleiskuvaus
  - 1.2.	Aikataulu, työnjako ja ryhmän pelisäännöt
2. KÄYTTÄJÄTUTKIMUS
  - 2.1.  Tutkimusmenetelmän kuvaus ja haastattelukysymykset
  - 2.2.	Osallistujat
  - 2.3.	Haastattelurunko ja -prosessin kuvaus
  - 2.4.	Aineiston analyysivaihteet
3. KÄYTTÄJÄTUTKIMUKSEN TULOKSET
  - 3.1.	Haastattelujen tulosten kuvaus
  - 3.2.	Haastattelujen perusteella tehdyt päätelmät
4.	KÄYTTÖKONTEKSTI, KÄYTTÄJÄT, PERSOONAT JA KÄYTTÄJÄKOKEMUS
  - 4.1.	Käyttöympäristö
  - 4.2.	Käyttäjät
  - 4.3.	Persoonakuvaukset
  - 4.4.	Käyttäjän tehtävät sekä käytettävyys- ja käyttäjäkokemustavoitteet
5.	KÄSITTEELLINEN SUUNNITTELU JA INFORMAATIOARKKITEHTUURI
  - 5.1.	Käsitemalli ja informaatioarkkitehtuuri
  - 5.2.	Käyttöskenaario ja käyttäjätarinoita
6.	KÄYTTÖLIITTYMÄSUUNNITTELU
  - 6.1.	Sivustokartta
  - 6.2.	Rautalankakuvina piirretyt näytöt
  - 6.3.	Täsmäprototyypin näytöt ja vuorovaikutteinen prototyyppi
    - 6.3.1.	Mobiilinäkymät
    - 6.3.2.	Työpöytänäkymät
  - 6.4.	SUUNNITTELUPROSESSIN VAIHEET JA SAAVUTETTAVUUDEN HUOMIOONOTTAMINEN
7.	POHDINTA JA YHTEENVETO
  - 7.1.	Nykytilanne
  - 7.2.	Seuraavat vaiheet: arviointisuunnitelma
  - 7.3.	Ryhmän ja oman työprosessin reflektointi
8.	LÄHTEET
9.	LIITTEET
  - 9.1.	Haastattelukysymykset ja tehtyjen haastattelujen dokumentaatio
  - 9.2.	Haastattelujen teemoittelu
  - 9.3.	Ensimmäiset versiot näytönkuvista kaikilta ryhmän jäseniltä
  - 9.4.	Rautalankakuvat (iso näyttö)
  - 9.5.	Materiaali virtuaalimessuille: posteri

